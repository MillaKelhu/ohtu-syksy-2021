# Start, Stop, Continue, More of, Less of Wheel

Piirretään mainitut viisi segmenttiä sisältävä ympyrä. Kerätään jokaiseen segmenttiin liittyvät kommentit. Suuri ryhmä jaetaan osaryhmiin, jotka kukin tekevät ympyrän jostain tietystä aiheesta. Seuraavaksi pikkuryhmät käyvät tarkastelemassa toistensa ympyröitä. Tarkastelun lopuksi yhden pikkuryhmän ulkopuolisten tiimiläisten lisäkommentit lisätään myös ympyrään. Ympyrässä (tai useammissa) esiin tulleista asioista käydään lopuksi keskustelua, ja päätetään konkreettisesti, mitä niille tehdään seuraavan sprintin parantamiseksi.

---

# Glad, Sad, Mad

Jokainen tiimiläinen kirjoittaa ytimekkäästi lappuihin käytänteitä, työtapoja, yms. jotka ovat olleet sprintille/tiimille positiivisia (Glad), sprintille/tiimille negatiivisia (Sad) tai laajempia tiimin työtapoihin liittymättömiä ongelmia (Mad). Laput ryhmitellään kaikkien nähtäville esim. valkotauluun, jossa on nämä kolme tunnesaraketta. Lapun kirjoittaja lyhyesti selittää ja sijoittaa lappunsa. Häntä ei keskeytetä paitsi selvennyksen pyytämiseksi. Samankaltaiset laput ryhmitellään yhdeksi ongelmaksi/asiaksi. Kaikkien lappujen ollessa näkyvillä, äänestetään keskusteltavista ongelmista. Keskustelu kestää max tunnin tai kunnes kaikki ongelmat on käsitelty.
